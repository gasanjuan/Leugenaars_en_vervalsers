<!DOCTYPE html>
<html>
   <head>
      <meta charset="UTF-8">
      <meta name="viewport" content="width=device-width, initial-scale=1">
      <link rel="stylesheet" href="./assets/style.css" type="text/css">
      <title>Leugenaars & vervalsers: A</title>
      <link rel="shortcut icon" type="image/png" href="./assets/favicon.png"/>
      <meta name="author" content="Angel San Juan">
      <meta name="description" content="Leugenaars & vervalsers Een kleine encyclopedie van misleiding">
   </head>
   <body class="letter">
      <div class="grid-container">
         <div class="item1 stick-to-top">
            <h1>
               <a href="bron.html" class="button-info">Bronvermelding</a>
               <a href="inhoud.html" class="button-info">Inhoud</a> 
               <a href="index.html" class="home-button">Leugenaars & vervalsers
               <span class='grey'>Een kleine encyclopedie van misleiding</span>
               </a>
            </h1>
         </div>
         <div class="item2  stick-to-top">
            <iframe src="http://www.freemanart.ca/karel_appel_authentication.htm"></iframe>        
         </div>
         <div class="item3">
            <p>
               <span class="bold-italic">Alpha, Project,</span> project onder regie van skepticus <em>James Randi </em>(pseudoniem van Randall James Hamilton Zwinge, 1928) om de tekortkomingen van onderzoek naar paranormale fenomenen bloot te leggen, 1979-1983. <br><br>Wetenschappelijk onderzoek naar paranormale fenomenen: het klinkt in theorie zo acceptabel. Is er iets waar de wetenschap zich níet over buigen kan? Het betreft hier echter zaken die strijden met geaccepteerde wetenschappelijke inzichten. In theorie is het acceptabel wetenschappelijk onderzoek te doen naar de vraag of het massaal aanroepen van de Heilige Christoffel de ooit geplande Markerwaardpolder spontaan kan droogleggen. Maar er is uiteraard geen wetenschapper met enige realiteitszin die zich hiervoor leent.<br><br>Toch vindt onderzoek naar boven- of buitennatuurlijke fenomenen wel degelijk plaats. Het betreft in dit lemma telepathie (buitenzintuiglijke overdracht van hersentoestanden), <em>voorwetenschap </em>(kennis van een gebeurtenis voordat deze plaatsvindt, waarbij deze kennis niet te herleiden is tot zintuiglijk kenbare bronnen), <em>psychokinese</em> (het verplaatsen van materiële objecten middels enkel mentale energie) en ESP (<em>extrasensory perception, buitenzintuiglijke waarneming</em>). Wij bevinden ons hier in het rijk der lepelbuigers, waar menig charlatan zijn boterham verdient en waar wetenschap niets te zoeken heeft. <br><br>James S. McDonnell, medeoprichter van vliegtuigbouwer McDonnell Douglas, gelooft dat er meer is tussen hemel en aarde dan enkel vliegtuigen. In 1979 schenkt hij 500000 dollar (nu: circa 1 miljoen euro) aan de Washington University in St. Louis. Het geld moet worden gebruikt om een laboratorium op te zetten dat onderzoek doet inzake paranormale verschijnselen. Aanvankelijk ziet het ernaar uit dat de gift geweigerd moet worden: geen enkel personeelslid voelt zich geroepen. Uiteindelijk wordt de natuurkundige Peter R. Philips bereid gevonden om – parttime – leiding te geven aan het laboratorium en kan het geld worden aanvaard. <br><br>Het McDonnell Laboratory for Psychical Research, dat al snel de bijnaam McLab verwerft, plaatst een advertentie. De instelling zoekt paranormaal begaafde jongelingen die bereid zijn zich te laten testen. Uit meer dan 300 reacties wordt gekozen voor Steve Shaw en Michael Edwards, respectievelijk achttien en zeventien jaar oud. Deze keuze zegt iets over de tekortkomingen in de selectieprocedure. Shaw en Edwards zijn twee jonge goochelaars die zich hebben ingeschreven na overleg met <em>James Randi</em>, goochelaar van beroep, met het onthullen van pseudowetenschappelijke onzin als roeping. <br><br>Shaw en Edwards houden de onderzoekers voor de gek. De grappen en grollen van het duo zijn meestal eenvoudig. Zet voor het naar huis gaan een raam op een kier en de volgende ochtend is het laboratorium op ‘mysterieuze’ wijze bezaaid met verbogen bestek. Klokken verspringen, koffiepoeder vertoont raadselachtige symbolen. Vaak hoeven Shaw en Edwards niet eens hun fantasie te gebruiken door de gebrekkige opzet van een experiment. Bij het ‘zien’ van een afbeelding in een verzegelde envelop bijvoorbeeld, wordt de proefpersoon minutenlang alleen gelaten. De verzegeling bestaat uit twee nietjes. Na deze te hebben opengebogen, bekijkt de proefpersoon de afbeelding, steekt de nietjes weer door de oorspronkelijke gaatjes en buigt ze weer dicht. Shaw en Edwards moeten bij menig experiment opzettelijk fouten maken om geen perfecte score te halen, dat zou kunnen opvallen. Het feit dat de onderzoekers steeds meer overtuigd raken van de paranormale krachten van het duo, is uiteraard niet wat <em>Randi</em> voor ogen heeft. Gedurende het onderzoek probeert hij herhaaldelijk de onderzoekers van het McLab het licht te doen zien. Hij verspreidt het gerucht dat de ‘begaafde jongelingen’ vervalsingen zijn. Hij levert (terechte) kritiek op een videoband waarop zij hun kunsten vertonen. In zekere zin heeft dit succes. De onderzoekers verscherpen de maatregelen die bedrog buiten de deur moeten houden, wat het gebruik van goocheltrucs bemoeilijkt, maar niet onmogelijk maakt. <br><br><em>Randi’s</em> uiteindelijke bekentenis en zijn aanbeveling dat onderzoek naar paranormale fenomenen dient plaats te vinden in aanwezigheid van een goede goochelaar, werkt echter contraproductief. De paranormale onderzoekers zien goochelaars voortaan als een groep waarmee, vanwege hun per definitie afwijzende houding, niet samengewerkt kan worden. 
            </p>
         </div>
         <div class="item4 stick-to-top">
            <p><a href="a.html" class="button"><strong><u>A</u></strong><span class="extra">Alpha, Project</span></a></p>
            <p><a href="b.html" class="button">B<span class="extra">Behe, Michael J.</span></a></p>
            <p><a href="c.html" class="button">C<span class="extra">Christian Police Association</span></a></p>
            <p><a href="d.html" class="button">D<span class="extra">Däniken, Erich Anton Paul von</span></a></p>
            <p><a href="e.html" class="button">E<span class="extra">eBay</span></a></p>
            <p><a href="f.html" class="button">F<span class="extra">Fakhran, Anoushirvan D.</span></a></p>
            <p><a href="g.html" class="button">G<span class="extra"><em>graancirkels</em></span></a></p>
            <p><a href="h.html" class="button">H<span class="extra">Hatto, Joyce</span></a></p>
            <p><a href="i.html" class="button">I<span class="extra"><em>Irak, vervalste documenten betreffende de bouw van kernwapens door</em></span></a></p>
            <p><a href="j.html" class="button">J<span class="extra">Jordan-Smith, Paul</span></a></p>
            <p><a href="k.html" class="button">K<span class="extra"><em>kortingsbonnen, vervalste </em></span></a></p>
            <p><a href="l.html" class="button">L<span class="extra"><em>LeRoy, JT, Jeremy</em></span></a></p>
            <p><a href="m.html" class="button">M<span class="extra"><em>memorandum 46</em></span></a></p>
            <p><a href="n.html" class="button">N<span class="extra">Niloes, Sergej</span></a></p>
            <p><a href="o.html" class="button">O<span class="extra"><em>Owens, Edward</em></span></a></p>
            <p><a href="p.html" class="button">P<span class="extra"><em>Padre Pio da Pietrielcina</em></span></a></p>
            <p><a href="r.html" class="button">R<span class="extra"><em>Raëlism</em></span></a></p>
            <p><a href="s.html" class="button">S<span class="extra"><em>Sasquatch</em></span></span></a></p>
            <p><a href="t.html" class="button">T<span class="extra"><em>Titanic-memorabilia</em></span></span></a></p>
            <p><a href="u.html" class="button">U<span class="extra"><em>UFO, leugenachtige melding van een</em></span></a></p>
            <p><a href="v.html" class="button">V<span class="extra">Vermaning, Tjerk</span></a></p>
            <p><a href="w.html" class="button">W<span class="extra">wakaresase-ya</span></a></p>
            <p><a href="y.html" class="button">Y<span class="extra"><em>Yes Men</em></span></a></p>
            <p><a href="z.html" class="button">Z<span class="extra"><em>Zinovjev-brief</em></span></a></p>
         </div>
      </div>
   </body>
</html>
