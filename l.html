<!DOCTYPE html>
<html>
   <head>
      <meta charset="UTF-8">
      <meta name="viewport" content="width=device-width, initial-scale=1">
      <link rel="stylesheet" href="./assets/style.css" type="text/css">
      <title>Leugenaars & vervalsers: L</title>
      <link rel="shortcut icon" type="image/png" href="./assets/favicon.png"/>
      <meta name="author" content="Angel San Juan">
      <meta name="description" content="Leugenaars & vervalsers Een kleine encyclopedie van misleiding">
   </head>
   <body class="letter">
      <div class="grid-container">
         <div class="item1 stick-to-top">
            <h1>
               <a href="bron.html" class="button-info">Bronvermelding</a>
               <a href="inhoud.html" class="button-info">Inhoud</a> 
               <a href="index.html" class="home-button">Leugenaars & vervalsers
               <span class='grey'>Een kleine encyclopedie van misleiding</span>
               </a>
            </h1>
         </div>
         <div class="item2  stick-to-top">
            <iframe src="https://www.angelfire.com/ks/mmbsts/mike_jt.html"></iframe>        
         </div>
         <div class="item3">
            <p> 
               <span class="bold-italic">LeRoy, JT,</span> Albert, Laura Victoria, ook: Emily Frasier, (‘Jerome Terminator’) Le-Roy, Speedy,  Jeremy, Terminator, 2 november 1965, Verenigde Staten, muzikante/telefoonsekswerkster/ schrijfster, actief 1996- 2006. Werkte samen met Geoffrey Knoop (ook: Astor, Jeffrey Kaos, 1966) en Savannah Knoop (ook: <em><em>JT Le Roy</em></em>, circa 1981). <br><br>Samen met partner Knoop is Albert verantwoordelijk voor een van de meest intrigerende literaire misleidingen die ik ken: elf jaar gegoochel met fictieve identiteiten. Als de zaak in 2007 opgelost lijkt, neemt deze in de rechtszaal nog een laatste, verrassende wending.<br><br> Begin jaren negentig treedt het stel Albert/Knoop op met de bands Daddy Don’t Go en Thistle. De liedjes, met titels als Vicious Panties, zijn pornografisch getint, met een hang naar sadomasochisme. Gezien latere onthullingen is de interesse in pornografie niet zozeer het gevolg van Alberts bron van inkomsten – het aanbieden van telefoonseks – maar is haar bron van inkomsten een gevolg van haar interesse in pornografie. Albert, geboren en getogen in Brooklyn, bedient zich in haar muzikale en pornografische werkzaamheden van diverse accenten, waaronder een Britse en Afro-Amerikaanse tongval en het accent van de zuidelijke staten van de Verenigde Staten.<br><br> Ook timmert Albert aan de weg als schrijfster. Graag zou zij in contact komen met hippe auteurs, maar hoe? Zij begrijpt dat succesvolle schrijvers niet zitten te wachten op de attenties van marginale collega’s.<br><br> Per fax wordt in 1994 Dennis Cooper, gelauwerd auteur van homoliteratuur, benaderd door een veertienjarige homoseksuele jongen genaamd Terminator. Via Cooper wordt Terminator voorgesteld aan een handvol schrijvers, die gefascineerd zijn door het per fax aangeleverde levensverhaal van de tiener. Terminator is de zoon van een hoer die werkzaam is bij truckstops in het zuiden van de Verenigde Staten. Al snel wordt hij door mama als meisje gekleed en verhuurd aan truckers met een voorkeur voor jonge jongetjes in travestie. Dertien jaar oud, met al een leven achter zich, één bonk seksuele verwarring en geheel verknipt, wordt Terminator in 1993 uit dit leven gered door hulpverleenster Emily Frasier, die hem doorverwijst naar psycholoog Terrence Owens. Het is Owens die Terminator aanraadt om zijn gedachten op papier te zetten.<br><br> Op zestienjarige leeftijd maakt Terminator, LeRoy, JT of hoe hij zich ook noemt, zijn literaire debuut. Diverse publicaties in tijdschriften en bloemlezingen volgen. In 1997 krijgt hij een contract aangeboden voor het schrijven van een roman. In de literaire wereld doen vele roddels de ronde over de jonge ster, met name over zijn pathologische verlegenheid. Volgens sommigen is deze het gevolg van zijn psychische onzekerheid, volgens anderen is een huidziekte de oorzaak. LeRoy is slechts te benaderen in urenlange telefoongesprekken en via vele faxen.<br><br> LeRoys debuutroman Sarah (2000) is een kritisch en commercieel succes. Het verhaal over de jonge Jeremy die zich uit liefde voor zijn moeder prostitueert, wordt in twintig talen vertaald. Een jaar later volgt The Heart Is Deceitful Above All Things. In de speelfilm hierop gebaseerd, treden ondermeer Peter Fonda, Winona Ryder en Marilyn Manson op. <br><br>LeRoy waagt zich aan de door hem zo gevreesde media-aandacht: hij moet zich toch ééns laten zien. Een Duitse televisiezender heeft de primeur. LeRoy verschijnt voorzien van pruik en zonnebril. De aan de telefoon zo welbespraakte auteur brengt amper een woord uit. Zo gaat het gedurende de zes weken durende Europese publicatietournee: LeRoy verschijnt vermomd op het podium (of liever nog op het hoogste balkon) en zegt zo goed als niets. Zo zal het in later jaren blijven gaan. Gelukkig wordt LeRoy bijgestaan door vriendin Speedy, die eigenlijk Laura Albert heet. Albert en partner Knoop bieden, zo blijkt, LeRoy onderdak in hun huishouden. Speedy is zo goed bevriend met LeRoy dat zij ook complexe vragen over zijn werk kan beantwoorden. LeRoys androgyne uiterlijk leidt tot vele theorieën. Een daarvan luidt dat sprake is van ‘een jongen die een meisje speelt dat een jongen speelt’. (Beachy, 2005) Een andere, medisch acceptabele uitleg is dat LeRoys puberteit is stopgezet door een op jonge leeftijd opgelopen aidsinfectie. Desgevraagd verklaart LeRoy dat hij het eerste, hormonale stadium van een geslachtsverandering heeft ondergaan. In alle commotie verschijnt in januari 2005 het derde boek, Harold’s End.<br><br>Wat de auteur niet weet, is dat Stephen Beachy, een schrijver met wie LeRoy regelmatig contact heeft (telefonisch, uiteraard), een onderzoek is begonnen. Het resultaat, getiteld ‘Who is the Real <em>JT Le Roy</em>?’, wordt op 10 oktober 2005 gepubliceerd in New York Magazine. Het slaat in als een bom. <br><br>Tot het jaar 1994 blijkt nergens een spoor te vinden van LeRoy, daarna amper. Beachy spreekt met dealers, hoeren en klanten die LeRoy gekend zouden kunnen hebben, en vindt niets. Van alle publicaties waarvoor LeRoy geschreven heeft, blijkt niet één te beschikken over zijn social security number (bsn).Wat Beachy aan sporen vindt, leidt naar één persoon: Laura Albert. Waar LeRoy is, is Albert opmerkelijk dichtbij. LeRoys aandeel in de opbrengst van zijn eerste boek blijkt te zijn uitbetaald aan JoAnn Albert, Laura’s zus. De overige bedragen zijn uitbetaald aan Underdog Inc. Presidente van deze onderneming: Carolyn Albert, Laura’s moeder. Alras volgen verdere onthullingen. In januari 2006 meldt The New York Times dat de persoon die bij publieke optredens doorgaat voor <em>JT Le Roy</em> Savannah Knoop is, de dan 25-jarige halfzus van Geoffrey Knoop. Op 7 februari 2006 bekent Geoffrey Knoop het bedrog: JT Le Roy is Laura Albert.<br><br> In de nasleep van de affaire wordt Albert voor het gerecht gedaagd door Antidote International Films. Deze maatschappij heeft met <em>JT Le Roy</em> een overeenkomst gesloten over een optie op de filmrechten van Sarah en heeft hiervoor 116500 dollar (nu: circa 90000 euro) betaald. Daar LeRoy niet bestaat, acht Antidote de overeenkomst nietig en wenst men de betaalde som geretourneerd te krijgen. De eenvoudige civielrechtelijke zaak bevat psychologisch drama. Op zoek naar het ontstaan van <em>JT Le Roy</em> komt eerst Alberts moeder aan het woord. Zij vertelt over haar dochters verlegenheid, die zo erg is dat zij niet naar school durft. Als moeder een leraar aan huis laat komen, durft Laura slechts contact met hem te hebben als hij in de woonkamer zit en zij in haar slaapkamer; ze praten per telefoon. Details over Laura’s psyche worden verhelderd als zij zelf het woord krijgt en een verhaal vertelt dat overeenkomsten vertoont met de biografie van <em>JT Le Roy</em>. Albert vertelt hoe zij in haar jeugd seksueel is misbruikt, hoe zij zich als kind hiervoor verantwoordelijk acht en over hoe zij zich voor het eerst verlost voelt van deze schuld als zij, een kind nog, een vrachtwagenchauffeur tijdens seksueel contact vraagt haar af te ranselen. Weldra volgt haar eerste opname in een psychiatrisch ziekenhuis. <br><br>Begin twintig verhuist Albert naar San Francisco. In telefooncellen belt zij met psychische hulpdiensten. Te verknipt om zichzelf te zijn kruipt zij in de huid van een fictieve straatjongen, Jeremiah of Jeremy, een vroege incarnatie van <em>JT Le Roy</em>. Als de psycholoog van de hulplijn haar in persoon wil ontmoeten, huurt Albert een straatschoffie in om Jeremiah/Jeremy te spelen. In de rol van Speedy vergezelt Albert Jeremiah/Jeremy bij het bezoek aan de psycholoog. Dit is niemand minder dan Terrence Owen, de man die <em>JT Le Roy</em> tot schrijven aanzet. <br><br>Hier is sprake van meer dan het ‘slechts’ verzinnen van <em>JT Le Roy</em> als manier om geld te verdienen. Toch oordeelt de jury in de rechtszaak dat sprake is van fraude. Albert wordt veroordeeld tot het aan de tegenpartij terugbetalen van 116 500 dollar en het betalen van 350000 dollar (nu: circa 225000 euro) wegens gemaakte juridische kosten.<br><br> De publicatie van <em>JT Le Roy</em>s vierde boek, getiteld Labour, wordt in april 2006 voor onbepaalde tijd uitgesteld – deze tijd duurt tot op heden voort.<sup>1</sup><br>
               <h3>
                  <strong>1</strong> Wie na de ontknoping nog wel een boek het licht doet zien, is Savannah Knoop: <em>Girl Boy Girl: How I Became JT LeRoy</em> (2008)
               </h3>
            </p>
         </div>
         <div class="item4 stick-to-top">
            <p><a href="a.html" class="button">A<span class="extra">Alpha, Project</span></a></p>
            <p><a href="b.html" class="button">B<span class="extra">Behe, Michael J.</span></a></p>
            <p><a href="c.html" class="button">C<span class="extra">Christian Police Association</span></a></p>
            <p><a href="d.html" class="button">D<span class="extra">Däniken, Erich Anton Paul von</span></a></p>
            <p><a href="e.html" class="button">E<span class="extra">eBay</span></a></p>
            <p><a href="f.html" class="button">F<span class="extra">Fakhran, Anoushirvan D.</span></a></p>
            <p><a href="g.html" class="button">G<span class="extra"><em>graancirkels</em></span></a></p>
            <p><a href="h.html" class="button">H<span class="extra">Hatto, Joyce</span></a></p>
            <p><a href="i.html" class="button">I<span class="extra"><em>Irak, vervalste documenten betreffende de bouw van kernwapens door</em></span></a></p>
            <p><a href="j.html" class="button">J<span class="extra">Jordan-Smith, Paul</span></a></p>
            <p><a href="k.html" class="button">K<span class="extra"><em>kortingsbonnen, vervalste </em></span></a></p>
            <p><a href="l.html" class="button"><u><strong>L</strong></u><span class="extra"><em>LeRoy, JT, Jeremy</em></span></a></p>
            <p><a href="m.html" class="button">M<span class="extra"><em>memorandum 46</em></span></a></p>
            <p><a href="n.html" class="button">N<span class="extra">Niloes, Sergej</span></a></p>
            <p><a href="o.html" class="button">O<span class="extra"><em>Owens, Edward</em></span></a></p>
            <p><a href="p.html" class="button">P<span class="extra"><em>Padre Pio da Pietrielcina</em></span></a></p>
            <p><a href="r.html" class="button">R<span class="extra"><em>Raëlism</em></span></a></p>
            <p><a href="s.html" class="button">S<span class="extra"><em>Sasquatch</em></span></span></a></p>
            <p><a href="t.html" class="button">T<span class="extra"><em>Titanic-memorabilia</em></span></span></a></p>
            <p><a href="u.html" class="button">U<span class="extra"><em>UFO, leugenachtige melding van een</em></span></a></p>
            <p><a href="v.html" class="button">V<span class="extra">Vermaning, Tjerk</span></a></p>
            <p><a href="w.html" class="button">W<span class="extra">wakaresase-ya</span></a></p>
            <p><a href="y.html" class="button">Y<span class="extra"><em>Yes Men</em></span></a></p>
            <p><a href="z.html" class="button">Z<span class="extra"><em>Zinovjev-brief</em></span></a></p>
         </div>
      </div>
   </body>
</html>