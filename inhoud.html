<!DOCTYPE html>
<html>
   <head>
      <meta charset="UTF-8">
      <meta name="viewport" content="width=device-width, initial-scale=1">
      <link rel="stylesheet" href="./assets/style.css" type="text/css">
      <link rel="stylesheet" href="./assets/stylebroninhoud.css" type="text/css">
      <title>Leugenaars & vervalsers: Inhoud</title>
      <link rel="shortcut icon" type="image/png" href="./assets/favicon.png"/>
      <meta name="author" content="Angel San Juan">
      <meta name="description" content="Leugenaars & vervalsers Een kleine encyclopedie van misleiding">
   </head>
   <body class="inhoud_bron">
      <div class="grid-container">
         <div class="item1 stick-to-top">
            <h1>
               <a href="bron.html" class="button-info">Bronvermelding</a>
               <a href="inhoud.html" class="button-info"><u>Inhoud</u></a> 
               <a href="index.html" class="home-button">Leugenaars & vervalsers
               <span class='grey'>Een kleine encyclopedie van misleiding</span>
               </a>
            </h1>
         </div>
         <div class="item2">
            <p>
               <span class="bold">Introductie</span><br><br>
               Deze website is een project van het vertalen van het boek 'Leugenaars & vervalsers, Een kleine encyclopedie van misleiding', naar website vorm.<br><br>
               Voor mijn interpretatie van het boek heb ik ervoor gekozen om een selectie teksten uit het boek te gebruiken die het boek best representeert.<br><br>
               Daarnaast heb ik ook een website naast de tekst geplaatst over het selecteerde onderwerp. Tijdens het lezen was ik onder de indruk van de absurditeit van de verhalen en heb ik vervolgens nieuwsgierig externe informatie op het internet gezocht. Alleen hebben deze websites misleidende informatie (vaak zonder bronvermelding). Of is het boek misleidend?<br><br>
               De tekst hierna vervolgt met een uitleg over het boek Leugenaars & vervalsers van de schrijver Roelf Bolt:
            </p> <br><br>
            <p>
               In deze website zijn werkelijke namen van werkelijk bestaande personen en instellingen, en benamingen van authentieke voorwerpen gedrukt in staand schrift (bijvoorbeeld respectievelijk 'Karel Appel', 'Universiteit Utrecht' en 'AK-47'). Vervalste identiteiten en vervalste voorwerpen zijn gecursiveerd (bijvoorbeeld respectievelijk '<em>Joseph Arthur Markham</em>' en '<em>vervalste sportmemorabilia</em>'). Eveneens cursief gedrukt staan onvertaalde buitenlandse termen, ongeacht of deze authentieke of valse verschijnselen betreffen (bijvoorbeeld respectievelijk '<em>peer review</em>' en '<em>Abwehrfermente</em>'), met uitzondering van buitenlandse woorden die gangbaar zijn in het Nederlands (bijvoorbeeld 'downloaden'). Gecursiveerd zijn boektitels, namen van kranten en tijdschriften, filmtitels, enzovoort. Niet gecursiveerd zijn buitenlandse namen van authentieke instellingen waarvan de naam volgens de eerste regel in staand schrift wordt geschreven (bijvoorbeeld 'University College London'). 
            </p>
         </div>
         <div class="item3">
            <p>
               <span class="bold">1 Waarom?</span><br><br>
               In tentoonstellingsruimte 46 van het Londense Victoria and Albert Museum was lang alles nep. Van de Romeinse mozaïekvloer - in werkelijkheid geproduceerd door dames in een eigentijdse Britse vrouwengevangenis - tot kroonluchters uit de Barok die jonger waren dan de toeschouwer. Niets was hier wat het pretendeerde te zijn. Dat ik een aantal jaren geleden doelbewust deze zaal bezocht, doet vermoeden dat ik toen al een meer dan gemiddelde belangstelling had voor misleiding. <br><br>
               Over de oorsprong van mijn nieuwsgierigheid heb ik mij regelmatig het hoofd gebroken. Ik herinner mij dat als ik een jaar of acht oud ben, mijn moeder mij vertelt over Meegeren, Henricus Antonius van, en dat ik het een raar en interessant verhaal vind dat ik niet helemaal begrijp. Maar leidt dit tot fascinatie? Twijfelachtig, zou ik zeggen, want tegenvoorbeelden te over die aan kracht niet onderdoen. Mijn moeder vertelt ook over een kennis die ziet dat in haar achtertuin engelen landen. Gevleugelde antropoïden in een gegoede wijk zijn ook raar, interessant en niet te bevatten. Nooit echter heb ik de behoefte gevoeld mij in dát fenomeen te verdiepen. <br><br>
               Komt de belangstelling voor snode daden voort uit eigen ervaring? Het lijkt mij onwaarschijnlijk. Ware dit het geval, dan zou op iedere straathoek een in leugen en vervalsing geïnteresseerde persoon te vinden moeten zijn: bedriegen is in onze samenleving immers endemisch. Onze maatschappij prefereert burgers die presteren. Sjoemelen teneinde deze indruk te wekken - wie doet het niet? Het middelbareschooldiploma zou voor mij onbereikbaar geweest zijn als ik me niet, middels veelvuldig vervalste ouderlijke handschriften, had kunnen ontheffen van het vak Lichamelijke Oefening en incidentele andere lesuren waarin ik geen zin had. Naast mijn toetsenbord ligt het lederen penetui dat ik een kwarteeuw geleden kocht en dat mij goede diensten heeft bewezen. In strijklicht kan ik op de achterkant nog een aantal ingekerfde termen ontwaren. ('Parioken'? 'Eforen'? Ik kan niet ontcijferen wat ik destijds niet van belang achtte maar wel diende te weten.) Aan de binnenzijde van het flapje van het etui, tussen onzinnige tekens die de aandacht van een eventuele surveillant moesten afleiden, vind ik resten van formules die mij in staat stelden succesvol het schriftelijk examen Economische Wetenschappen II af te leggen.<sup>1</sup>.J De economische wetenschappen - 1, II of welk volgnummer dan ook - hebben mij nimmer kunnen boeien; deze zinnen zijn de eerste die ik over het vakgebied schrijf sinds het bewuste examen. Economische Wetenschappen heeft bij mijn weten niet geleden onder het feit dat ik pretendeerde kennis te bezitten die ik niet bezat, maar het middels deze pretentie behaalde diploma stelde mij in staat mij te ontwikkelen tot een - min of meer - nuttig lid van de samenleving. De lezer die in deze zonder zonde is, werpe de eerste steen. In eigen ervaring kan de grondslag voor fascinatie dus niet gelegen zijn. <br><br>
               Wát het ook was dat mij daar destijds bracht, het bezoek aan tentoonstellingsruimte 46 was de eerste stap in een tochtje waarvan dit boek het voorlopige eindpunt is. Toen ik in de expositie een marmeren Madonna met kind van Dossena, Alceo herkende, zette degene met wie ik het museum bezocht mij op de foto. Weer achter mijn bureau bestudeerde ik met genoegen hoe ik met genoegen de Dossena bestudeerde. De grijnslach en pretoogjes op de foto deden mij beseffen dat ik - och hemel - iets gevonden had wat tot onderwerp kon worden van die meest futiele, tijdrovende, geldverslindende en gekmakende bezigheid: het verzamelen.<br>
               Wat in de eerste jaren slechts zo nu en dan een knipseltje opbergen omvatte, verwerd tot gigabytes aan artikelen en aantekeningen en een karrenvracht aan boeken, documentaires, speelfilms, rechtbankverslagen, foto's, notities van uitstapjes en enkele gekoesterde voorwerpen. <br>
               Voordat ik inga op de verschillende soorten bedrog, enkele woorden over de bedrogene. Standaard denken wij over hem of haar als een figuur die onze sympathie verdient; iemand die schade lijdt door het doortrapte handelen van de bedrieger. Hoewel ik niets wil af doen aan de verantwoordelijkheid van de dader, dient toch opgemerkt te worden dat niet iedereen bedrogen kan worden. Slaagt de bedrieger in zijn opzet, dan is dit meestal mede te danken aan het slachtoffer, dat zich gedroeg op een wijze die het bedrog faciliteerde. 'Stupidity, and its sibling Cupidity' ('Domheid! en haar zuster Begerigheid') werken vaak nauw samen. (Lerner, 1986) Dit boek bevat verscheidene voorbeelden van wetenschappers die aan experimenten de resultaten menen te ontlenen die zij verwachtten te treffen, ook al rechtvaardigt het experiment deze niet. Wie aan de geliefde de vraag stelt 'Houd jij van mij?', verspilt adem. Deze vraag vooronderstelt een streven naar waarheid in de beantwoording, een streven dat wellicht juist ontbreekt als de ondervraagde niet van de vragensteller houdt. Hetzelfde geldt voor wie na het aardse tranendal wedergeboorte of walhalla verwacht. Deze wetenschappers, geliefden en gelovigen kunnen klaarblijkelijk niet accepteren dat de koek ooit op is. Kort gezegd: wie zich gouden bergen laat aansmeren, was daarnaar vermoedelijk al langer op zoek. 
            </p>
         </div>
         <div class="item4">
            <span class="bold">2 Soorten en maten, definities en terminologie</span><br><br>
            Liegen en vervalsen zijn complexen van feitelijke gebeurtenissen. Feitelijke gebeurtenissen - het dragen van een kledingstuk, het openen van een deur, het waaien van de wind- hebben geen morele lading. Het dragen van kledingstukken, openen van deuren en waaien van wind vinden plaats in de fysieke wereld, waarin geen onderzoeker ooit ook maar één gram moraal heeft aangetroffen. Evenmin heeft een onderzoeker ooit een morele opvatting gevonden die in staat bleek een van voornoemde fysieke fenomenen te doen ontstaan. Wie niet denkt, zal veelal niet in staat zijn deze werelden uit elkaar te houden. <br><br>
            Als voorbeeld van niet-denken zijn er de reacties op de wervelstorm Katrina die eind augustus 2005 de stad New Orleans teistert. Hoewel enkel te kwalificeren als een meteorologisch, fysiek fenomeen, zien verwarde hoofden de storm als 'straf van God' voor het feit dat 'New Orleans maar liefst vijf abortusklinieken huisvest' of voor het feit dat 
            'New Orleans een Gay Pride-optocht aan het organiseren is'. 
            (Cooperman, 2005) Een enkele verwaaide hersenpan ziet in satellietbeelden van de storm zelfs het gezicht van een geaborteerde foetus: de moraal verstoort hier de waarneming van het fysieke. <br><br>
            Feitelijke en morele werelden zijn slechts door denken met elkaar verbonden. Dat liegen en vervalsen normaliter een negatieve morele lading hebben, mag weinig verbazing wekken. Als in de feitelijke wereld niet meer mensen bedrogen zouden worden dan dat er mensen zijn die bedriegen, zou het werkveld voor de bedriegers niet meer winstgevend zijn (in geld of in welke beloning dan ook) en dus uitsterven. De communis opinio wordt echter gevormd door de meerderheid - zij die bedrogen worden - en luidt dus: liegen en vervalsen is een slechte zaak. <br><br>
            Noodzakelijk negatief moreel geladen is bedriegen niet. In het hier en nu bijvoorbeeld zal waarschijnlijk niemand de personen veroordelen die aan het vervalsen slaan ten tijde van de Duitse bezetting van Nederland, ook al gaat dit handelen niet alleen in tegen door de Duitse bezetter afgekondigde maatregelen, maar ook tegen wetgeving die is vastgesteld door de vooroorlogse Nederlandse wetgever. De door de Persoonsbewijzencentrale (Persoonsbewijzencentrale (PBc), Persoonsbewijzensectie (PBs), Falsificatiecentrale) vervalste documenten redden velen van de hongerdood, van arrestatie en van het vernietigingskamp. Is er iemand die hier kwaad in ziet? <br><br>
            Noodzakelijk negatief moreel geladen is evenmin, bijvoorbeeld, het optreden van de vervalser die middels het schrijven van poëtische nonsens de onkunde van de literaire kritiek aantoont ( o.a. Malley, Ernest La/or). Deze vervalser haalt zich de haat van de betrokken critici op de hals, maar vervult een maatschappelijk uiterst nuttige functie door vakidioten - literair en anderszins - te dwingen tot introspectie: kan dit mij ook overkomen? Geen weldenkend mens zal hier een strafrechtelijke sanctie op wensen. <br><br>
            In dit boek probeer ik morele gemeenplaatsen te mijden. Wie schilderijen vervalst om de winst, wordt even fair behandeld als degene die vervalst om het kritische gelijk. Om wie stelt iemand anders te zijn dan wie hij werkelijk is, enkel materieel voordeel nastrevend (bijvoorbeeld Lustig, Victor), wordt even hartelijk gegniffeld als om wie een valse identiteit voorwendt ten behoeve van een goede grap 
            (bijvoorbeeld Cole, William Horace De Vere). <br><br>
            Er zijn uitzonderingen. Wie een vervalste􀀵 Corot koopt, is een oen. Luttele naspeuringen hadden de potentiële koper kunnen leren dat Corot vermoedelijk de meest vervalste schilder ooit is. Voor een fractie van het aankoopbedrag had vervolgens een expert ingehuurd kunnen worden, die de geïnteresseerde voor de aanschaf behoed zou hebben. Vergelijk dit met de kankerpatiënt die zijn heil zoekt in de 'kliniek' van 􀀟 Eeghem, Patrick van, waar het belangrijkste werk niet wordt verricht door personeel van vlees en bloed maar door goddelijke gidsen.W De patiënt die zich hiervoor leent, is een even groot uilskuiken als de Corot­-koper ( en welbeschouwd groter: de belangen die door deze patiënt tot inzet worden gemaakt, zijn groter dan die waar de Corot-koper mee speelt). Iedereen weet of kan weten dat in de opleiding geneeskunde de student een hoop wordt bijgebracht, maar dat medisch gebruik van de wichelroede en het inschakelen van een engel als chirurg hiertoe niet behoren. Een instelling als die van Van Eeghem - wetenschappelijk gezien het equivalent van een achenebbisje kermiskraam - dient derhalve gemeden te worden. 
            Het verschil tussen beide voorbeelden is gelegen in soorten en maten van hoop en wanhoop. Er bestaat een kwalitatief verschil tussen de verzameldrift van de Corot-koper en de doodsangst van de kankerpatiënt (al besef ik dat ook verzamelen regelmatig wanhopige vormen aanneemt). Wie prudent de aankoop van een twijfelachtige Corot aan zich voorbij laat gaan en later hoort dat het doek authentiek is, mag wat mij betreft een paar jaar zitten mokken. Wie uit ongebreidelde verzameldrift een Co rot koopt die vals blijkt, mag hetzelfde doen. Wie als kankerpatiënt een onjuiste keuze maakt, hééft wellicht niet eens een paar jaar.
            Met de Corot-vervalser, luidt de conclusie, zou ik een biertje drinken. Van Eeghem daarentegen kan een pak slaag krijgen. 
            Deze morele neutraliteit met uitzonderingen betekent overigens niet dat ik geen aandacht besteed aan drijfveren en ethische referentiekaders. Ware dat het geval, dan zou slechts een dorre feitelijke opsomming resten. Dit boek is een kijkje op de mens, vanuit een hoekje waarvan ik een beetje verstand heb. De blote feiten alleen zijn niet zo interessant. Het zijn vaak juist de menselijke elementen, het waarom er bedrogen wordt en waarom er zo onbeholpen of juist inventief gelogen of vervalst wordt, die de namen en feiten in het encyclopedische deel hopelijk interessant maken. <br><br>
            <em>Leugenaar</em><br>
            Het lijkt vanzelfsprekend om bij het definiëren van 'leugenaar' en 'vervalser' aansluiting te zoeken bij wetgeving. Definities in wetboeken hebben in de praktijk hun waarde immers bewezen. Voor een deel van de in dit boek opgenomen gevallen geldt inderdaad dat ze feiten betreffen die wettelijk niet zijn toegestaan. Voor wie het equivalent van 105 miljoen euro aan vals geld in omloop brengt (⟶Reis, Artur Virgilio Alves dos), voor wie voor miljoenen aan valse schilderijen van Vermeer verkoopt ( ⟶Meegeren, Henricus Antonius van), voor wie 229 miljoen pond van een bank steelt ( ⟶McGough, Brian) en voor wie stelt overleden te zijn teneinde een boete te ontlopen ( ⟶Atkins, Derek), wacht uiteraard de nor. Maar wie als president de relatie tussen hiv en aids ontkent en de inwoners van zijn land medische zorg onthoudt, met miljoenen doden als gevolg ( ⟶Mbeki, Thabo ), blijft straffeloos. <br><br>
            Zoals al aangegeven, zijn er bovendien legio gevallen van misleiding die niet schadelijk maar nuttig zijn. Wie een historisch personage verzint om daarmee de onbetrouwbaarheid van een encyclopedie aan te tonen 
            ( ⟶Batuta, Henryk), verdient lof - geen straf. Daarnaast zijn er talloze gevallen van (strafrechtelijk, bestuursrechtelijk of civielrechtelijk) onoorbaar bedrieglijk gedrag die geen lemma in dit boek verdienen. Dat twee zogenaamd alleenlevende uitkeringsgerechtigden samenwonend worden betrapt door een tandenborstelteller van de Sociale Dienst, is treurig voor de geliefden en prettig voor de belastingbetaler, maar laat mij als encyclopedist koud. <br><br>
            Wetgeving ordent de maatschappij. Dit boek dient een volstrekt ander doel en heeft dan ook behoefte aan een volstrekt andere definitie. Met wet- en woordenboeken en wijsgeren als inspiratiebron, versta ik onder 'leugenaar': <br><br><h4>
            a.	een persoon of een samenwerkingsverband van personen, een instelling of een onderneming<br>
            b.	die willens en wetens<br>
            c.	een onjuiste stand van zaken uit<br>
            d.	ten behoeve van een door deze persoon c.q. dit samenwerkingsverband, deze instelling of onderneming geformuleerd of gehanteerd doel,<br>
            e.	waarbij de persoon c.q. het samenwerkingsverband, de instelling of onderneming niet behoort tot de uitgezonderde categorieën,<br>
            f.	en de persoon c.q. het samenwerkingsverband, de instelling of onderneming niet behoort tot de uitzonderingen, waaronder die gevallen waarin het tentoongespreide handelen of de reactie hierop niet bovengemiddeld interessant is.<br><br></h4>
            <strong><em>Een toelichting bij criterium b, 'willens en wetens'</strong> </em>
            <strong> toelichting bij criterium b, 'willens en wetens' </strong><br><br>
            <em>Willens</em><br>
            Wie de boel flest maar wiens handelen geen uiting is van de wil om de boel te flessen, wordt hier gespaard. Men denke aan de met een krantenpapieren steek getooide gek die stelt Napoleon Bonaparte te zijn ( een bekende figuur die echter cultuurgebonden is en die in de huidige psychiatrie zelden tot nooit voorkomt, zo is mij verteld). Een praktijkvoorbeeld moge dit criterium verduidelijken. In 2000 overtuigt het Tweede Kamerlid Tara Singh Varma collega's, bekenden en de pers van het feit dat zij stervende is aan kanker. Later blijkt zij - fysiek- min of meer gezond te zijn. Enige tijd na de ontmaskering geeft Singh Varma - mijns inziens overtuigend - aan dat zij erg in de war is geweest. In een dergelijk geval ligt, behoudens tegenbewijs, een diagnose als pseudologica fantastica voor de hand: een ziekelijke neiging tot liegen. Een dergelijke pathologische handeling wordt in dit boek niet als 'willens' gekwalificeerd, zodat dergelijke casus ontbreken. <br><br>
            Hierbij maak ik twee opmerkingen. Ten eerste is uit het voorhanden zijnde materiaal niet altijd af te leiden of de bewuste persoon echt in zijn wanen gelooft, of dat hij slechts succesvol voorwendt in zijn wanen te geloven. Ingeval sprake is van gerede twijfel over de aanwezigheid van een weloverwogen wilsuiting van een leugenaar of vervalser, maak ik daar expliciet melding van. Zie bijvoorbeeld ⟶ Prusik-Parkin, Thomas. Ten tweede vereist 'willens' niet in alle gevallen een bewust besluit om de boel te bedotten. Een wetenschapper die ondanks overweldigend tegenbewijs blijft vasthouden aan een theorie, neemt geen bewust besluit om te liegen. Juist van een wetenschapper mag echter worden verwacht dat hij zijn denkbeelden kritisch toetst. Laat hij dit achterwege, dan neemt hij bewust het risico dat de door hem uitgedragen denkbeelden niet (langer) in overeenstemming zijn met de werkelijkheid. Voor het nemen van dit risico is hij aansprakelijk. <br><br>
            Als hij in de twintig is, is zoöloog􀀜 Agassiz, Jean Louis Rodolphe van mening dat de diersoorten op aarde tot stand zijn gekomen door goddelijke schepping- een opvatting die hij deelt met het leeuwendeel van zijn collega's. Tegen de tijd dat hij op 66-jarige leeftijd overlijdt, is Agassiz zo ongeveer de enige zoöloog in de Verenigde Staten die nog in deze theorie gelooft. De collegae hebben hun standpunt herzien naar aanleiding van Darwins On the Origin of Species. <br><br>
            De enige reden waarom een wetenschapper in een dergelijke positie niet 'willens' de werkelijkheid verdonkeremaant, is omdat de wetenschapper niet eens aan de 'willens' -vraag toekomt, hetgeen hem aangerekend mag worden. <br><br>
            <em>Wetens</em><br>
            Wie een vals bankbiljet gebruikt, niet wetende dat het biljet vals is, is geen bedrieger. Ook hier geldt echter dat van een persoon het nodige verwacht mag worden, al naargelang diens kennis en vaardigheden. De gemiddelde burger die bij het in de portemonnee opbergen van een bankbiljet drukinkt op de vingers heeft zitten, dient zich vragen te stellen. Wie zich geen vragen stelt terwijl dit van hem verwacht mag worden, wordt voor 'wetende' gehouden. <br>
            De grens tussen onwetendheid en onacceptabele onwetendheid ligt niet vast en is afhankelijk van verschillende factoren. Ik neem nogmaals de evolutietheorie als voorbeeld. Een zoöloog en een melkboer die in 1858 de evolutietheorie niet aanhangen, kan geen onwetendheid verweten worden. De theorie wordt immers pas een jaar later voor het eerst coherent en overtuigend geformuleerd. Voor wat betreft een melkboer die de leer in 1890 nog niet accepteert: soit, het wetenschappelijk corpus inzake is dan nog in opbouw en nieuwe ideeën hebben nu eenmaal tijd nodig voordat zij wijdverbreid raken. Een zoöloog anno 1890 dient echter beter te weten. Wie in 20n de leer niet als een wetenschappelijk juiste voorstelling van zaken accepteert, melkboer of zoöloog, blijft moedwillig dom. Een dergelijk persoon is niet niet-wetend, maar bevrost onwetend, hetgeen hem aangerekend mag worden. Een voorbeeld van deze categorie zijn de aanhangers van het zogeheten intelligent design (<a href="b.html"><u><em> ⟶Behe, Michael</em></u></a>). <br><br>
            <span class="bold-italic">Een toelichting bij criterium e, 'niet behorend tot de uitgezonderde categorieën'</span> <br><br>
            Het is een treurige waarheid dat in de hedendaagse maatschappij enkele beroepsgroepen dermate vaak een opzettelijk onjuiste voorstelling van zaken geven dat deze leugens amper nog als zodanig gekwalificeerd kunnen worden. Wij verwachten van dergelijke categorieën personen eigenlijk al niet anders meer dan dat hun uitlatingen regelmatig bezijden de waarheid zijn. Een door hen geuite en ontdekte leugen roept dan ook zelden verontwaardiging op. <br><br>
            De in dit boek uitgezonderde groeperingen worden navolgend gedefinieerd. <br><br>
            Personen, samenwerkingsverbanden van personen, instellingen of ondernemingen die politieke uitlatingen doen <br><br>
            Indien elke gebroken verkiezingsbelofte en elke apert onjuiste voorstelling van zaken door een politicus in deze verzameling opgenomen zouden moeten worden, telde dit boekwerk vele malen zijn huidige omvang zonder ruimte te laten voor andere categorieën. <br><br>
            Politici nemen bij voorkeur geen stelling in. Aan een stellingname kan de politicus later gehouden worden; dit levert in de dagelijkse koehandel enkel ballast op. Een probleem is echter dat de politicus gekozen moet worden en hij te dien einde kiezers moet werven, wat zonder stellingnamen niet lukt. De politieke leugen pingpongt tussen zeggen wat de kiezer horen wil en niets zeggen.<br><br>
            Wordt hij gedwongen een standpunt in te nemen, dan verkiest de politicus het standpunt dat hij op dat moment als meest waardevol beoordeelt, ongeacht of dit standpunt in overeenstemming is met de werkelijkheid. Als de Amerikaanse president Bill Clinton in problemen komt door buitenechtelijke pret, met stagiaire Monica Lewinsky beleefd in het Oval Office, verklaart hij in januari 1998 onder ede dat hij geen 
            'seksuele affaire', 'seksuele contacten' of 'seksuele relatie' met Lewinsky heeft gehad. 'Ik heb geen seksuele contacten gehad met die vrouw, juffrouw Lewinsky,' stelt hij. (Van Natta, 1998) Een tweede voorbeeld betreft Franklin D. Roosevelt, die in 1940 poogt herkozen te worden als president. Amerikaanse zorgen over een mogelijke betrokkenheid bij de oorlog in Europa worden door Roosevelt gesust. 'Ik heb dit eerder gezegd, en ik zal het nogmaals en nogmaals en nogmaals zeggen: jullie jongens zullen niet naar enige buitenlandse oorlog worden gestuurd.' (Bok, 1999) <br><br>
            Een ander voorbeeld van politieke misleiding is verkiezingsfraude. De Antilliaanse politicus Claude Wathey (r926-r998) is er bedreven in. Veertig jaar lang gedraagt hij zich als ware het eiland Sint-Maarten zijn persoonlijk eigendom. Naar verluidt omschrijft hij zichzelf ooit als een 
            'weldadig dictator' en zoals voor al zijn beroepsbroeders is 'democratie' een hinderlijke sta-in-de-weg die pragmatisch benaderd dient te worden. (Gollin, 1998) Wathey bedrijft 'cliëntelisme', een eufemisme voor omkoping. In verkiezingstijd rijden vrachtwagens af en aan, gevuld met koelkasten, airconditionings en stofzuigers. Hiermee worden eilandbewoners gestimuleerd tot het maken van de juiste keuze. De macht in handen, spant Wathey het overheidsapparaat voor zijn karretje. <br><br>
            Ook een baantje bij de overheid, een woning, een bijstandsuitkering of kwijtschelding van de nutsrekening behoren dan tot de te vergeven stimulansen. <br><br>
            Het kan eenvoudiger, en goedkoper. Neem de parlementsverkiezingen in Egypte in december 2010. Zoals in veel dictaturen die een groteske schijn van democratie ophouden, mag de kiezer een biljet in een bus gooien. Wat daarop is aangekruist, is irrelevant want na sluiting van de stembureaus verdwijnt de inhoud van de bussen toch linea recta in de oudpapiercontainer. De volgende ochtend maakt de High elections commission (HEC) bekend dat de regerende NDP een klinkende overwinning heeft behaald en 97 procent van de zetels krijgt toebedeeld. Het aantal zetels van de oppositiepartij in het parlement, de Muslim Brotherhood, daalt naar nul. Ten overvloede laat de HEC weten dat 'de verkiezingen als geheel juist verlopen zijn, en de resultaten [ ... ]weerspiegelen de wil van het Egyptische electoraat'. 
            (Shenker, 2010) Het enige praktische probleem bij deze methode is dat men over een woordvoerder dient te beschikken die zinnen als voorgaande kan uitspreken zonder in lachen uit te barsten. Een variant op deze fraude is het opvoeren van non-existente kiezers. In Zimbabwe stelt president Robert Mugabe (1924) op deze wijze zijn verkiezingsoverwinningen veilig. Onderzoek in januari 20n toont aan dat een relatief groot aantal geregistreerde kiesgerechtigden 100 tot 120 jaar oud is, onwaarschijnlijk in een land waar de gemiddelde levensverwachting 43 jaar bedraagt. In totaal blijkt niet minder dan 27 procent van de geregistreerde kiezers niet meer in leven te zijn, maar zij stemmen nog steeds. <br><br>
            De leugen is een inherent onderdeel van het politieke bedrijf. Derhalve is het moeilijk om te spreken over 'politici die liegen'; het betreft slechts 'politici die politiek bedrijven'. <br><br>
            <em>Vervalser</em> <br>
            Een 'vervalser' is een 'leugenaar' die <br><br><h4>
            g. enig tastbaar goed produceert dat hem helpt bij het funderen van de in vereiste c. bedoelde onjuiste stand van zaken, of die de onder vereiste c. bedoelde onjuiste stand van zaken uit met de bedoeling de authenticiteit te funderen van enig door hem geproduceerd tastbaar goed.<br><br>
            Leugen en vervalsing gaan dus hand in hand. Gepretendeerde troonopvolgers zullen vaak een op hun fantasie gebaseerde stamboom overleggen (wat hen tot de categorie vervalser doet behoren), terwijl verkopers van vervalste Kandinsky' s vaak zullen verhalen over de uitzonderlijke omstandigheden waaronder zij het schilderij verwierven ('Het was dat ik toevallig zijn achterkleinzoon tegen het lijf liep op JFK, want anders ... '), hetgeen hen tot leugenaar maakt.<br><br></h4>
            Terminologie <br>
            De Nederlandse taal is niet goed toegerust voor een verhandeling over leugenaars en vervalsers. Zo kent het Nederlands slechts woorden met weinig onderscheidend vermogen, 'nep', 'namaak' en 'vervalsing', daar waar bijvoorbeeld het Engels een duidelijk onderscheid maakt tussen een forgery (een kwaadwillige namaak-Nachtwacht) en een fake (een kwaadwillig geproduceerd, zogenaamd tot op heden onbekend schilderij van Rembrandt). Gones, 1990 Voor een betekenisrijke Engelstalige term als hoax (zijnde een geval van misleiding, traditioneel veelal zonder financiële doelstellingen) kent het Nederlands al helemaal geen passende vertaling; de generieke term 'grap' is beslist te zwak. <br><br>
            Dit boek heeft niet de intentie om een toereikend begrippenkader in de Nederlandse taal te introduceren en houdt het derhalve eenvoudig. Een leugenaar is iemand die, conform de eerder gegeven definitie, een onjuiste voorstelling van zaken geeft ('Ik ben de Franse troonopvolger'). Een vervalser is iemand die, conform de eerder gegeven definitie, een voorwerp produceert dat pretendeert iets te zijn dat het niet is ('Dit is een echte Kandinsky'). De overkoepelende term voor beide is 'bedrog', hetgeen in dit boek synoniem is aan 'misleiding'. 
            </p>         
         </div>
         <div class="item5">
            <p><span class="bold">3 Wanneer en hoeveel?</span><br><br>
               De auteur van een boek over numismatische vervalsingen beantwoordt de vraag wanneer valsemunterij is uitgevonden met: 'Ongeveer vijf minuten na de uitvinding van het muntgeld.' (Larson, 2004) De mens en de werkelijkheid hebben een inherent problematische relatie met elkaar. Denk aan de dakloze die koud en hongerig is. Hoe deze situatie te ontvluchten? Eén mogelijkheid is om je voor te doen als exotische prinses (⟶Baker, Mary). Strijd ontstaat tussen werkelijkheid en eigenbelang. Eigenbelang wint en voor even is de zwerfster verlost van haar zorgen. <br><br>
               Denk aan de scholier die examen dient af te leggen in het vak Economische Wetenschappen n. De werkelijkheid is dat het vak hem niet interesseert en hij beschikt over een brein dat amper in staat is de ene formule van de andere te onderscheiden. Eigenbelang wint, in de vorm van niet-toegestane aantekeningen in een penetui. Denk aan de vrouw die het niet kan verkroppen dat zij zonder reden is geboren, zij haar bestaan uit zwakheid rekt en zij zal sterven bij toeval. Een gedegen katholieke mis of een cursus bij de Scientology Kerk Amsterdam biedt een uitvlucht. <br><br>
               Bedriegen, van zichzelf of een ander, is een onlosmakelijk onderdeel van de condition humaine. De Amerikaanse columnist H.L. Mencken: <br><br>
               'Liegen is niet alleen te vergeven; het is niet alleen onschuldig en instinctief; het is, bovenal, noodzakelijk en onvermijdelijk.' (Gilbert, 1988) In dit opzicht is het antwoord van de schrijver van het boek over numismatische vervalsingen zo gek nog niet: 'Ongeveer vijf minuten na de uitvinding van het muntgeld.' Romantische bespiegelingen over de nobele wilde ten spijt heeft er vermoedelijk nimmer een samenlevingsvorm zonder leugen en bedrog bestaan. <br><br>
               Een bekende, zij het feitelijk onjuiste visie op de menselijke geschiedenis is te vinden in Bijbelboek Genesis. De oorspronkelijke versie van dit schrijven is vermoedelijk tot stand gekomen in 1000-500 v.C. en is gebaseerd op voorgaande bronnen die ik hier buiten beschouwing laat. Wat vertelt dit boek ons - niet als goddelijke openbaring maar als antropologisch document? In het paradijs wordt Eva door de slang verleid tot het eten van de vruchten van de boom der kennis. Hier is zonder meer sprake van misleiding. Met een wankele argumentatie weet Eva haar man tot dezelfde misstap te verleiden. Met enkel maar twee mensen op de wereld kan de een dus al niet weerstaan de ander te beduvelen.
               Een paar generaties verder, het paradijs achter zich, is het een loopje nemen met de waarheid reeds geëvolueerd. De tweelingbroers Jakob en Esau bekvechten over wie recht heeft op de vaderlijke zegen. Jakob - het mietje - weet Esau - de macho - diens rechten te ontvreemden door het aanbieden van een kom soep op het juiste moment. De vaderlijke zegen wordt verkregen doordat Jakob, bekleed met dierlijke vacht, zich aan pa's sterfbed voordoet als Esau, de zwaar behaarde klerenkast. Het is een van de oudste beschrijvingen van een vervalsing. <br><br>
               Er wordt gelogen en vervalst sinds mensenheugenis. Enkel de vorm verandert. Culturele ontwikkelingen leiden tot nieuwe toepassing van aloude beginselen. Kiezersbedrog kan pas plaatsvinden als er kiezers zijn, belastingontduiking pas als er belastingen geheven worden. Sommige van die ontwikkelingen zijn voor ons zo vanzelfsprekend dat wij er amper bij stilstaan dat het ooit anders is geweest. Bij 'vervalsing' denken veel mensen enkel aan vervalste schilderijen terwijl deze variant, enkele uitzonderingen daargelaten, niet veel ouder is dan vijf eeuwen. Voor het vervalsen van het werk van een schilder is immers het begrip 'schilder' noodzakelijk. Dit begrip komt pas tot wasdom in de Renaissance. Voor die tijd zijn er geen schilders, enkel anonieme arbeidslieden die verven. Wat vóór de Renaissance imiteren is, is ná de Renaissance vervalsen. <br><br>
               Criminologen spreken over the darkfigure of crime. <br><br>
               'Officiële statistieken over criminaliteit, gebaseerd op delicten die aan de politie worden gemeld en die door de politie onderzocht worden, [zijn] een onjuiste afspiegeling van alle overtredingen en misdrijven die jaarlijks worden gepleegd.' (Koffman, 1996) <br>
               Deze statistieken zeggen iets over de hoeveelheid criminaliteit die bekend wordt, niet over de hoeveelheid criminaliteit die plaatsvindt. <br><br>
               Hoe ernstig deze tekortkoming is, hangt samen met het soort criminaliteit. Het verschil tussen het werkelijke aantal en het gerapporteerde aantal bomaanslagen en gijzelingsacties is waarschijnlijk zeer klein - vaak zijn dergelijke acties juist ten dele bedoeld om aandacht te trekken. Aan de andere kant van het spectrum zegt het aantal aangiften van fietsendiefstal in Nederland waarschijnlijk niet veel over het aantal fietsendiefstallen. <br><br>
               Voor wat betreft leugen en vervalsing, is the dark figure in één specifieke categorie vermoedelijk te verwaarlozen. Dit betreft de bedriegers die uit ideologische overwegingen een val zetten voor een ander of voor anderen, of uit pesterij of gevoel voor humor. Wie voor het kantoor van de Europese Unie een kunstwerk maakt en een propagandistisch verhaal houdt over een collectief van kunstenaars uit alle lidstaten die hebben samengewerkt, kan een schouderklopje en instemmend knikken van Europese politici verwachten. De grap heeft echter pas effect als de kunstenaar vervolgens bekendmaakt alle genoemde Europese kunstenaars uit zijn duim te hebben gezogen 
               (Cerny, David). Dit soort bedrog staat of valt bij het onthullen van de grap. <br><br>
               Wil een misdaad in de statistieken verschijnen, dan is een eerste vereiste dat de misdaad als zodanig wordt herkend. Bij het meeste onrechtmatig handelen levert dit geen probleem op. Een eigenaar bemerkt dat zijn fiets gestolen is en doet aangifte; deze misdaad komt in de statistieken. Voor de fietsendief heeft dit geen enkel gevolg: de diefstal blijft geslaagd. Liegen en vervalsen echter is gedefinieerd als het uiten van een onjuiste stand van zaken: 'dit schilderij is echt', 'dit onbegrijpelijke apparaat kan u genezen'. Dit betekent dat criminele vormen van liegen en vervalsen - uitzonderingen daargelaten - in een belangrijk opzicht verschillen van overige criminaliteit. Een geslaagde leugen wordt als waarheid geaccepteerd. Een geslaagde vervalsing gaat voor echt door. De misdaden worden niet ontmaskerd als misdaden. Het slachtoffer weet niet dat er sprake is van criminaliteit. Anders gezegd: het is een doelstelling van veel criminele leugens en criminele vervalsingen om deel uit te maken van the dark figure of crime. 	Dit maakt het moeilijk iets zinnigs te zeggen over de omvang van bedrog.
            </p>
         </div>
         <div class="item6">
            <p><span class="bold">4 Een <em>kleine</em> encyclopedie van misleiding</span><br><br>
               Het encyclopedisch deel van dit boek bevat meer dan leugenaars en vervalsers. Beide groepen zouden hun liefhebberij of beroep niet kunnen uitoefenen als slachtoffers ontbraken. Soms komen zij aan bod in het lemma betreffende de bedrieger (zie bijvoorbeeld⟶Ciavarella jr., Mark A.), soms staat de bedrogene centraal. Dan kan zijn omdat deze het slachtoffer is geworden van een anonieme figuur of een veelheid aan individueel niet noemenswaardige figuren (zie bijvoorbeeld ⟶ Rothschild, Carl Mayer von), of omdat het zijn naam is en niet die van de daders die tot in lengte van dagen met de vervalsing geassocieerd zal blijven (zie bijvoorbeeld ⟶ Beringer, Johann Bartholomäus Adam). <br><br>
Voor wat betreft vervalsers zijn er de tastbare werken: het nagemaakte schilderij of diploma. Deze komen meestal aan bod in het lemma waarvan de vervalser de naamgever is. Soms echter, is er een veelheid aan vervalsers (zie bijvoorbeeld⟶ kortingsbonnen, vervalste), al dan niet anoniem. Dan is de vervalsing de naamgever. Soms vervalsen sommigen wel, en anderen, naar verluidt, niet (zie bijvoorbeeld⟶ Graancirkels). Ook in dit soort gevallen is het fenomeen de naamgever. <br><br>
Een interessante categorie zijn de twijfelgevallen: leugens en vervalsingen die misschien toch waar en echt zijn en authentiek geachte voorwerpen en verhalen die wellicht namaak zijn en uit de duim gezogen. Ter illustratie neem ik een aantal van dergelijke casus op (zie bijvoorbeeld⟶ Nefertiti, buste van, ⟶ Olsen, authentiek werk van John). <br><br>
Het bijvoeglijk naamwoord in de titel is opgenomen om aan te geven dat dit boek niet, zoals een traditionele encyclopedie, tracht het onderwerp uitputtend te behandelen. Er zijn al enige gronden aan bod gekomen die leiden tot onvolledigheid. Gevallen die tot de uitgezonderde categorieën of tot de uitzonderingen behoren, zijn niet opgenomen. <br><br>
Een tweede grond voor onvolledigheid is dat in dit boek relatief weinig misleiding behandeld wordt uit categorieën waarover reeds goede overzichtsliteratuur in het Nederlands te verkrijgen is. Dit geldt in het bijzonder voor pseudowetenschappen en kwakzalverij. Uit beide 
'vakgebieden' zijn slechts gevallen opgenomen die opmerkelijk, berucht, in het oog lopend of recent zijn. <br><br>
Een derde, praktische, verklaring voor beperking is toegankelijkheid. Ik ben ervan overtuigd dat de meest befaamde gevallen van bedrog en vervalsing terug te vinden zijn in bronnen in een door mij beheerste taal. Dit neemt niet weg dat in boeken en dagbladen in het Russisch, Hebreeuws, Arabisch en al die andere talen die ik niet beheers, nog parels te vinden moeten zijn. 
Een vierde beperking is die van tijd. Uitzonderingen daargelaten, zijn gevallen van misleiding van na 3r december 2oro niet opgenomen. <br><br>
Een vijfde beperking ten slotte is die van omvang. Economische randvoorwaarden beletten publicatie van een boek waarin álle door mij bestudeerde gevallen van bedrog opgenomen zouden zijn. Een dergelijk boek zou enkel al door de omvang zichzelf uit de markt prijzen. Bij de totstandkoming van dit boek heb ik zo'n r400 gevallen van liegen en vervalsen bestudeerd. Een representatieve selectie van 384 gevallen is hier opgenomen. Wie de smaak te pakken heeft en meer casuïstiek behoeft, kan op www.roelfbolt.nl het Digitaal supplement bij dit boek verkrijgen, waarin nog eens 56r gevallen zijn beschreven. 
            </p>
         </div>
         <div class="item7">
            <p><span class="bold">5 Onbemind maakt onbekend</span><br><br>
               De personen die dit boek aan bod komen, vallen in dit opzicht in drie categorieën uiteen. <br><br>
Ten eerste zijn er personen die faam vinden in een andere hoedanigheid dan die van leugenaar of vervalser. Deze personen zijn, in die andere functie of daarbuiten, bedrieger of vervalser of slachtoffer. ⟶ Einstein, Albert veiwierf roem als fysicus en heeft binnen de natuurkunde ten minste éénmaal met gegevens gesjoemeld. ⟶ Kesey, Kenneth Elton werd bekend als schrijver en heeft buiten de literatuur ten minste éénmaal een leugen de wereld in geholpen. Over deze en dergelijke personen is veelal voldoende informatie beschikbaar. Als er al niet één of meer kloeke biografieën het licht hebben gezien, dan nog hebben kranten en tijdschriften voldoende geschreven over het leven van deze personen als natuurkundige, als schrijver - en vaak ook als bedrieger. <br><br>
Ten tweede zijn er personen die faam vinden als leugenaar of vervalser. ⟶ Meegeren, Henricus Antonius van is hét voorbeeld, en niet alleen in Nederland. Ook zij die geen interesse hebben in het onderwerp, herkennen vaak zijn naam: 'Iets met schilderijen, toch?' Hier toont zich iets van de grilligheid van beroemdheid in deze categorie. Mensen in de bovenstaande categorie, als Einstein en zijn voorganger⟶ Newton, sir Isaac, ja, daarvan begrijpt iedereen waarop de roem rust. Wie een bijdrage levert aan het begrip van de wereld waarin wij leven: knap gedaan, applaus, Nobelprijs. Maar waarop berust de roem van Van Meegeren? Vergeleken met die van ⟶ Hory, Elmyr de is Van Meegerens productie mager, maar hoevelen die de naam Van Meegeren kennen, kennen De Hory? Van Meegeren was puissant rijk, maar dat was een kwestie van goed beheer van zijn geld. In vergelijking met ⟶ Rastogi, Virendra verdiende hij maar matig aan zijn bedrog. Maar hoevelen die de naam Van Meegeren kennen, kennen Rastogi? Van Meegeren was vervalsingtechnisch onderlegd, maar een basisscholier vergeleken met hoogleraar⟶ Vasters, Reinhold. Iemand ooit gehoord van Vasters? 
Beroemde bedriegers zijn niet zo bekend als beroemde natuurkundigen of beroemde schrijvers. Voor de geïnteresseerde echter, is er over hun leven en werk informatie te vinden: een goede monografie, verslaggeving in de kranten. De beschikbare informatie over tot deze categorie behorende personen heeft, vanzelfsprekend, met name betrekking op hun functioneren als bedrieger of vervalser. <br><br>
	Ten derde zijn er personen die hoegenaamd geen faam vinden, niet als leugenaar of vervalser en niet anderszins. Hun bekendheid omvat niet meer, en meestal beduidend minder, dan de vijftien minuten die Andy Warhol ons allen toedichtte. Als zij de kranten halen, is het omdat zij iets slims, doms of omvangrijks doen. Frustrerend vaak ben ik een artikeltje tegengekomen (en de lezer zal dus ook frustrerend vaak een lemma tegenkomen) waarin van de voor de rechter verschijnende persoon niet eens de leeftijd of het eigenlijk beroep wordt vermeld. Het eerste en laatste bericht is veelal een krantenartikel met de eis van de aanklager en de aankondiging 'uitspraak over twee weken', waarna de aangeklaagde spoorloos in de geschiedenis verdwijnt. <br><br>
Het is mijn voornemen om het 'menselijk gedoe' van een specifieke kant te bekijken. Wellicht had ik weken moeten wroeten naar de geboortedatum van die ene in 1978 veroordeelde persoon, maar ik koos ervoor die tijd te besteden aan het vinden van nog een of twee andere interessante gevallen. Deze derde categorie van bedriegers komt er qua personalia dus vaak bekaaid af, maar niet voor wat betreft aandacht die aan haar geschonken wordt - en hopelijk niet voor wat betreft het plezier dat aan haar wordt beleefd. 

            </p>
           
         </div>
         <div class="item4 stick-to-top">
            <p><a href="a.html" class="button">A<span class="extra">Alpha, Project</span></a></p>
            <p><a href="b.html" class="button">B<span class="extra">Behe, Michael J.</span></a></p>
            <p><a href="c.html" class="button">C<span class="extra">Christian Police Association</span></a></p>
            <p><a href="d.html" class="button">D<span class="extra">Däniken, Erich Anton Paul von</span></a></p>
            <p><a href="e.html" class="button">E<span class="extra">eBay</span></a></p>
            <p><a href="f.html" class="button">F<span class="extra">Fakhran, Anoushirvan D.</span></a></p>
            <p><a href="g.html" class="button">G<span class="extra"><em>graancirkels</em></span></a></p>
            <p><a href="h.html" class="button">H<span class="extra">Hatto, Joyce</span></a></p>
            <p><a href="i.html" class="button">I<span class="extra"><em>Irak, vervalste documenten betreffende de bouw van kernwapens door</em></span></a></p>
            <p><a href="j.html" class="button">J<span class="extra">Jordan-Smith, Paul</span></a></p>
            <p><a href="k.html" class="button">K<span class="extra"><em>kortingsbonnen, vervalste </em></span></a></p>
            <p><a href="l.html" class="button">L<span class="extra"><em>LeRoy, JT, Jeremy</em></span></a></p>
            <p><a href="m.html" class="button">M<span class="extra"><em>memorandum 46</em></span></a></p>
            <p><a href="n.html" class="button">N<span class="extra">Niloes, Sergej</span></a></p>
            <p><a href="o.html" class="button">O<span class="extra"><em>Owens, Edward</em></span></a></p>
            <p><a href="p.html" class="button">P<span class="extra"><em>Padre Pio da Pietrielcina</em></span></a></p>
            <p><a href="r.html" class="button">R<span class="extra"><em>Raëlism</em></span></a></p>
            <p><a href="s.html" class="button">S<span class="extra"><em>Sasquatch</em></span></span></a></p>
            <p><a href="t.html" class="button">T<span class="extra"><em>Titanic-memorabilia</em></span></span></a></p>
            <p><a href="u.html" class="button">U<span class="extra"><em>UFO, leugenachtige melding van een</em></span></a></p>
            <p><a href="v.html" class="button">V<span class="extra">Vermaning, Tjerk</span></a></p>
            <p><a href="w.html" class="button">W<span class="extra">wakaresase-ya</span></a></p>
            <p><a href="y.html" class="button">Y<span class="extra"><em>Yes Men</em></span></a></p>
            <p><a href="z.html" class="button">Z<span class="extra"><em>Zinovjev-brief</em></span></a></p>
         </div>
      </div>
   </body>
</html>