<!DOCTYPE html>
<html>
   <head>
      <meta charset="UTF-8">
      <meta name="viewport" content="width=device-width, initial-scale=1">
      <link rel="stylesheet" href="./assets/style.css" type="text/css">
      <title>Leugenaars & vervalsers: I</title>
      <link rel="shortcut icon" type="image/png" href="./assets/favicon.png"/>
      <meta name="author" content="Angel San Juan">
      <meta name="description" content="Leugenaars & vervalsers Een kleine encyclopedie van misleiding">
   </head>
   <body class="letter">
      <div class="grid-container">
         <div class="item1 stick-to-top">
            <h1>
               <a href="bron.html" class="button-info">Bronvermelding</a>
               <a href="inhoud.html" class="button-info">Inhoud</a> 
               <a href="index.html" class="home-button">Leugenaars & vervalsers
               <span class='grey'>Een kleine encyclopedie van misleiding</span>
               </a>
            </h1>
         </div>
         <div class="item2  stick-to-top">
            <iframe src="https://www.justice.gov/archive/osc/exhibits/0207/GX2A.pdf"></iframe>        
         </div>
         <div class="item3">
            <p>
               <span class="bold-italic">Irak, vervalste documenten betreffende de bouw van kernwapens door</span><br>
               In de aanloop naar de Tweede Golfoorlog (maart-mei 2003) voeren de Verenigde Staten en Groot-Brittannië een pr-offensief om de inval in Irak aan de man te brengen. Vanaf ongeveer september 2002 wordt steeds vaker als argument genoemd het stopzetten van de productie van massavernietigingswapens door het regime van Saddam Hoessein. Anders gezegd: Hoessein is een atoombom aan het bouwen, en dat is voor de wereld te gevaarlijk. De regeringen van George W. Bush en Tony Blair stellen te beschikken over bewijzen voor de stelling, maar weigeren in te gaan op de aard van dit bewijs.<br><br>
               Op 20 maart 2003 valt de voornamelijk uit Amerikaanse en Britse militairen bestaande troepenmacht Irak binnen. Kort daarop komt bovengenoemd bewijsmateriaal in handen van Mohammed ElBaradei, hoofd van het Internationaal Atoomenergie Agentschap. ElBaradei;
               schrikt van wat hij onder ogen krijgt, want het bewijs klopt van geen kant. Het eerste bewijsmiddel is de observatie dat Irak 60000 aluminium pijpen heeft aangeschaft die volgens de inlichtingen-diensten gebruikt zullen worden voor de productie van kernwapens. ElBaradei acht het 'hoogst onwaarschijnlijk' dat de pijpen en rol kúnnen spelen in die productie. (Fidler, 2003) Het belangrijkste bewijsmateriaal is een briefwisseling uit
               1999-2001 tussen Irak en Niger over de aankoop door Irak van het bij de productie van kernwapens benodigde uranium-oxide (yellow cake'). Deze briefwisseling blijkt te bestaan wit een aantal klunzige vervalsingen die 'lachwekkende en kinderlijke vergissingen' bevatten. (Grey,
               2003) Een brief, zogenaamd afkomstig van de president van Niger, Tandja Nandou, bevat een handtekening die niet eens op de zine lijkt. Een andere brief is, volgens de dagtekening, op 10 oktober 2000 verzonden door de minister van Buitenlandse Zaken van Niger, Allele El-hadj Habibou, die echter al elf jaar eerder, in 1989, is afgetreden. Deze brief blijkt volgens het ontvangststempel in september 2000 ontvangen te zijn in Irak, een maand voordat de brief wordt verstuurd.<br><br>
               Al snel word bekend dat de correspondentie afkomstig is uit de ambassade van
               Niger in Rome. Een onderbetaalde ambtenaar verkoopt de documenten voor en paar duizend dollar aan een medewerker van de Italiaanse inlichtingendienst, die het material doorspeelt naar her Amerikaanse Central Intelligence Agency en het Britse MIs. Is het echt mogelijk dat deze diensten dit broddelwerk voor authentiek verslijten? Onmogelijk is het nier: ook spionage is mensenwerk en inlichtingsdiensten kleunen wel vaker mis. Het Central Intelligence Agency heeft echter gegronde redenen om aan de informatie te twijfelen. Al in februari 2002 maakt de Amerikaanse diplomat
               Joseph Wilson bekend dat hij na onderzoek een duidelijke conclusie heeft bereikt: levering van uraniumoxide door Niger aan Irak is niet mogelijk. De twee uraniumminen in Niger zijn in handen van Cogema, een Frans staatsbedrijf.
               Winning en transport van uraniumoxide staan onder scherp toezicht van het Internationaal Atoomenergie Agentschap.
               Er is, simpel gezegd, in 4o jaar exploitatie van de mijnen nog nooit een vat uraniumoxide verdwenen.<br><br>
               Dit suggereert een tweede mogelijkheid: de inlichtingendiensten hebben niet in de correspondentie geloofd. Inlichtingsdiensten vervalsen zonder scrupules (zie bijvoorbeeld <a href="z.html"><em>⟶Zinovjev-brief</em></a>). Het is niet ondenkbaar dat het Central Intelligence Agency het ontvangen van deze fictieve correspondentie als een 'mazzeltje' heeft beschouwd: in plaats van zelf iets te moeten produceren krijgt men van de Italianen en kant-en-klaar eindproduct aangeleverd.
            </p>
         </div>
         <div class="item4 stick-to-top">
            <p><a href="a.html" class="button">A<span class="extra">Alpha, Project</span></a></p>
            <p><a href="b.html" class="button">B<span class="extra">Behe, Michael J.</span></a></p>
            <p><a href="c.html" class="button">C<span class="extra">Christian Police Association</span></a></p>
            <p><a href="d.html" class="button">D<span class="extra">Däniken, Erich Anton Paul von</span></a></p>
            <p><a href="e.html" class="button">E<span class="extra">eBay</span></a></p>
            <p><a href="f.html" class="button">F<span class="extra">Fakhran, Anoushirvan D.</span></a></p>
            <p><a href="g.html" class="button">G<span class="extra"><em>graancirkels</em></span></a></p>
            <p><a href="h.html" class="button">H<span class="extra">Hatto, Joyce</span></a></p>
            <p><a href="i.html" class="button"><u><strong>I</strong></u><span class="extra"><em>Irak, vervalste documenten betreffende de bouw van kernwapens door</em></span></a></p>
            <p><a href="j.html" class="button">J<span class="extra">Jordan-Smith, Paul</span></a></p>
            <p><a href="k.html" class="button">K<span class="extra"><em>kortingsbonnen, vervalste </em></span></a></p>
            <p><a href="l.html" class="button">L<span class="extra"><em>LeRoy, JT, Jeremy</em></span></a></p>
            <p><a href="m.html" class="button">M<span class="extra"><em>memorandum 46</em></span></a></p>
            <p><a href="n.html" class="button">N<span class="extra">Niloes, Sergej</span></a></p>
            <p><a href="o.html" class="button">O<span class="extra"><em>Owens, Edward</em></span></a></p>
            <p><a href="p.html" class="button">P<span class="extra"><em>Padre Pio da Pietrielcina</em></span></a></p>
            <p><a href="r.html" class="button">R<span class="extra"><em>Raëlism</em></span></a></p>
            <p><a href="s.html" class="button">S<span class="extra"><em>Sasquatch</em></span></span></a></p>
            <p><a href="t.html" class="button">T<span class="extra"><em>Titanic-memorabilia</em></span></span></a></p>
            <p><a href="u.html" class="button">U<span class="extra"><em>UFO, leugenachtige melding van een</em></span></a></p>
            <p><a href="v.html" class="button">V<span class="extra">Vermaning, Tjerk</span></a></p>
            <p><a href="w.html" class="button">W<span class="extra">wakaresase-ya</span></a></p>
            <p><a href="y.html" class="button">Y<span class="extra"><em>Yes Men</em></span></a></p>
            <p><a href="z.html" class="button">Z<span class="extra"><em>Zinovjev-brief</em></span></a></p>
         </div>
      </div>
   </body>
</html>