<!DOCTYPE html>
<html>
   <head>
      <meta charset="UTF-8">
      <meta name="viewport" content="width=device-width, initial-scale=1">
      <link rel="stylesheet" href="./assets/style.css" type="text/css">
      <title>Leugenaars & vervalsers: W</title>
      <link rel="shortcut icon" type="image/png" href="./assets/favicon.png"/>
      <meta name="author" content="Angel San Juan">
      <meta name="description" content="Leugenaars & vervalsers Een kleine encyclopedie van misleiding">
   </head>
   <body class="letter">
      <div class="grid-container">
         <div class="item1 stick-to-top">
            <h1>
               <a href="bron.html" class="button-info">Bronvermelding</a>
               <a href="inhoud.html" class="button-info">Inhoud</a> 
               <a href="index.html" class="home-button">Leugenaars & vervalsers
               <span class='grey'>Een kleine encyclopedie van misleiding</span>
               </a>
            </h1>
         </div>
         <div class="item2  stick-to-top" >
            <iframe src="https://1-call.co.jp">    
            </iframe>        
         </div>
         <div class="item3">
            <p> 
               <span class="bold">wakaresase-ya,</span> vrije vertaling: 'uit-el-kaar-helpers', Japanse beroepsgroep van circa 270 personen (exclusief talrijk personeel), gespecialiseerd in het middels liegen en vervalsen bewerkstelligen van echtscheidingen, relatiebreuken, lozen van ongewenst personeel, afweren van aanbidders, enzovoort, actief vanaf medio jaren negentig van de twintigste eeuw.<br><br>
               Liefde, relaties tussen mensen en alles wat daarbij hoort. Wij danken er een substantieel deel van de wereldliteratuur aan en als het meezit, een paar schilfers persoonlijk geluk. Welbeschouwd is de vraag gerechtvaardigd of die boeken en gelukkige momenten alle gesodemieter rechtvaardigen. Denk aan de minnares die al aren smacht naar samenleven met de man die om financiële redenen zijn verzuurde huwelijk nooit zal verbreken.<br><br>
               Zie de goede huisvader die wil breken met zijn kreng van een echtgenote, maar die weet dat de rechtbank de voogdij bij voorkeur toekent aan de niet-werkende moeder in plats van aan de hardwerkende vader. Denk aan de ouders die toewijding, tijd en heel veel geld hebben gespendeerd aan de opvoeding en opleiding van hun zoon, die heden bekend-maakt dat hij verliefd is op de HEMA-caissière wit zijn yogaklasje en hij met haar een spirituele toekomst wil bouwen in een Indiase ashram. Of - in een minder verheven relatie - denk aan de manager die af wil van de nietsnut op zijn afdeling. Wat staat de minnares, de goede huisvader, de ouders en de manager in zo'n geval te doen?<br><br>
               In het Westen zouden wii vermoedelijk zelf proberen het tij te keren. Deze pogingen zijn vermoedelijk meestal contra-productief (man kiest andere maîtresse; echtgenote begint zelf scheidingsprocedure, enzovoort). In Japan is een efficiëntere oplossing gevonden: schakel een deskundige in. De wakaresase-ya is deels hoer, deels privédetective, deels acteur, deels theaterproducent. Voor en bedrag variërend van pakweg 3000 tot ettelijke tienduizenden euro's bedenkt en ensceneert een wakaresase-ya de oplossing voor uw problem.<br><br>
               In het eerste van bovenstaande voorbeelden - de minnares die haar minnaar de hare maken wil - is 's minnaars echtgenote het voor de hand liggende doel. Op een dag ontmoet deze echtgenote en schoolvriendin die zij zich nog vaag herinnert van lang geleden. De vriendin nodigt haar it voor een verjaardagsfeest in een restaurant, war de echtgenote die avond warm ontvangen wordt. Zij mag zich verheugen in bovengemiddeld veel aandacht van een verrukkelijke man. Enkel zijn aandacht zou de ijdelheid al strelen, maar hij zet ook nog eens precies de juiste dingen. De echtgenote geniet een nachtelijke vlucht uit haar verrotte huwelijk. Een paar dagen later wordt zij geconfronteerd met foto's van zichzelf in slap en van rondslingerend ondergoed, beëdigde verklaringen, DNA-materiaal en wat dies meer zij. Aan haar de keuze: een echtscheidingsprocedure beginnen waarin zij afziet van grote aanspraken, of als gedaagde partij betrokken worden in en echtscheidingsprocedure waarin zij door het slijk gehaald wordt en zal eindigen met niets. 1 Uiteraard komen de onder-zoeker die het verleden van de echtgenote uitspit, de actrice die haar voormalige schoolvriendin speelt, de acteurs en actrices die de gasten op het verjaardagspartijtje spelen en de persoon met wie zij de nacht doorbrengt (meestal een pornoacteur of -actrice) voor rekening van de - nu nog - minnares van haar echtgenoot.<br><br>
               Hoewel men dit handelen bij ons vermoedelijk zou kwalificeren als 'afpersing' (áls een slachtoffer de moed had een verklaring af te leggen), beroemen de wa-karesase-ya zich op hun verdiensten.<br><br>
            <h4>"Als mensen niemand hebben om naar hun problemen te luisteren, nemen zij hun toevlucht tot zelfmoord of grijpen zij naar moord. Maar het betalen van een bepaald bedrag waarmee hun problemen verdwijnen, ach, dat is voordelig voor iedereen. Daarom ben ik trots op mijn baan. (Parry, 2010)</h4><br>
            <h3>1 De non-contentieuze echtscheidingsprocedure zoals wij die kennen, waarbij beide echtelieden gelijkelijk de schuld voor het mislukte huwelijk op zich nemen en proberen gezamenlijk het beste te bereiken, is in Japan onbekend. Het began van een misstap door de ene partij, is hier een troef voor de andere partij.</h3>
            </p>
         </div>
         <div class="item4 stick-to-top">
            <p><a href="a.html" class="button">A<span class="extra">Alpha, Project</span></a></p>
            <p><a href="b.html" class="button">B<span class="extra">Behe, Michael J.</span></a></p>
            <p><a href="c.html" class="button">C<span class="extra">Christian Police Association</span></a></p>
            <p><a href="d.html" class="button">D<span class="extra">Däniken, Erich Anton Paul von</span></a></p>
            <p><a href="e.html" class="button">E<span class="extra">eBay</span></a></p>
            <p><a href="f.html" class="button">F<span class="extra">Fakhran, Anoushirvan D.</span></a></p>
            <p><a href="g.html" class="button">G<span class="extra"><em>graancirkels</em></span></a></p>
            <p><a href="h.html" class="button">H<span class="extra">Hatto, Joyce</span></a></p>
            <p><a href="i.html" class="button">I<span class="extra"><em>Irak, vervalste documenten betreffende de bouw van kernwapens door</em></span></a></p>
            <p><a href="j.html" class="button">J<span class="extra">Jordan-Smith, Paul</span></a></p>
            <p><a href="k.html" class="button">K<span class="extra"><em>kortingsbonnen, vervalste </em></span></a></p>
            <p><a href="l.html" class="button">L<span class="extra"><em>LeRoy, JT, Jeremy</em></span></a></p>
            <p><a href="m.html" class="button">M<span class="extra"><em>memorandum 46</em></span></a></p>
            <p><a href="n.html" class="button">N<span class="extra">Niloes, Sergej</span></a></p>
            <p><a href="o.html" class="button">O<span class="extra"><em>Owens, Edward</em></span></a></p>
            <p><a href="p.html" class="button">P<span class="extra"><em>Padre Pio da Pietrielcina</em></span></a></p>
            <p><a href="r.html" class="button">R<span class="extra"><em>Raëlism</em></span></a></p>
            <p><a href="s.html" class="button">S<span class="extra"><em>Sasquatch</em></span></span></a></p>
            <p><a href="t.html" class="button">T<span class="extra"><em>Titanic-memorabilia</em></span></span></a></p>
            <p><a href="u.html" class="button">U<span class="extra"><em>UFO, leugenachtige melding van een</em></span></a></p>
            <p><a href="v.html" class="button">V<span class="extra">Vermaning, Tjerk</span></a></p>
            <p><a href="w.html" class="button"><u><strong>W</strong></u><span class="extra">wakaresase-ya</span></a></p>
            <p><a href="y.html" class="button">Y<span class="extra"><em>Yes Men</em></span></a></p>
            <p><a href="z.html" class="button">Z<span class="extra"><em>Zinovjev-brief</em></span></a></p>
         </div>
      </div>
   </body>
</html>